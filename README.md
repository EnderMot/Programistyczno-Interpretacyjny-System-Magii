# Programistyczno-Interpretacyjny System Magii
Stworzony przeze mnie system magii celujący w tworzenie magii bazując na językach programowania oraz interpretacji zapisu.

Jeśli chcesz sam stworzyć zaklęcie poniżej znajduje się aktualny opis zasad systemu oraz przykłady zaklęć i interpretacji.

**Jeśli w trakcie tworzenia zaklęcia poczujesz że czegoś brakuje lub coś jest nieintuicyjne nie bój się do mnie napisać.**
**Z góry zaznaczam, że system ten jest we wczesnej fazie, w związku z czym nie jest jeszcze dopracowany.**

------------------------------------------------------------------------------------------------------

## Runy i ich znaczenia
Głównym składnikiem magii są runy, jest ich 35 lecz nie każda z nich ma przypisane znaczenie. 
To właśnie z nich będziemy budować nasze zaklęcia.

**Poniżej przedstawiłem każdą runę, literę alfabetu jej odpowiadającą oraz jej znaczenie:**
![Runy i ich znaczenia](https://raw.githubusercontent.com/EnderMot/Programistyczno-Interpretacyjny-System-Magii/main/Runy%20i%20ich%20znaczenia.jpg)
------------------------------------------------------------------------------------------------------

Znaczenia run dzielą się na 3 kategorie:
* Fizyczne
* Psychiczne
* Koncepcyjne

Niektóre znaczenia mogą należeć do kilku kategorii.

**Tak wygląda podział znaczeń ze względu na kategorię:**
![Kategorie Znaczeń Run](https://github.com/EnderMot/Programistyczno-Interpretacyjny-System-Magii/assets/19228846/e158d2a2-4b23-489c-9b16-69a1999a163c)
------------------------------------------------------------------------------------------------------


## Zasady łączenia run w zaklęcia (podstawa)

**Miej na uwadze że na każdym zdjęciu przedstawiającym zaklęcia runy oraz zaklęcia zagnieżdżone zamknięte są w dodatkowym okręgu z białym tłem, jesto zabieg wyglądowy aby linie okręgu i kształtu nie nakładały się z runami i innymi zaklęciami. Nie jest to wymagane ale zalecam to robić aby zaklęcia wyglądały schludnie**

Teraz jak już wiesz jaka runa czemu odpowiada, pora na opisanie jak ich użyć.

Każde zaklęcie składa się z jakieś liczby run, kształtu dopasowanego liczbą narożników do liczby run oraz okręgu.

Najlepiej będzie pokazać na przykładzie.
Przyjmijmy X, Y, Z za 3 runy z których chcemy stworzyć zaklęcie.
1. Zaczynamy od określenia ile mamy run. W tym przypadku to proste, mamy 3 runy.
2. Drugim krokiem jest znalezienie kształtu, który odpowiada naszej liczbie run najlepiej. W naszym przypadku będzie to trójkąt, ma on 3 narożniki, po jednym na każdą runę.
3. Następnie na każdy z narożników kształtu nakładamy odpowiednią runę. **_TWORZENIE I CZYTANIE ZAKLĘCIA ZAWSZE ZACZYNAMY OD GÓRNEGO LEWEGO LUB GÓRNEGO ŚRODKOWEGO NAROŻNIKA_**
4. Kształt połaczony z runami zamykamy w okręgu, tak aby każdy narożnik stykał się z jego brzegiem.
![Przykład tworzenia zaklęcia](https://github.com/EnderMot/Programistyczno-Interpretacyjny-System-Magii/assets/19228846/fa077adb-bee3-4b8d-92d8-d7e835c1fe53)
------------------------------------------------------------------------------------------------------

### Przykłady zaklęć

Poniżej przedstawiłem kilka przykładów prostych zaklęć, dla wygody w ich środku zapisałem litery odpowiadające runom w odpowiedniej kolejności:

To jest tak zwany Fire Ball, najbardziej znane zaklęcie świata.
Aby je osiągnąć używamy runy _Skupienie_ (Ą) po czym runy _Ogień_ (K) aby wskazać co takiego chcemy skupić. Na sam koniec używamy runy _Ruch_ (F) aby nadać ruch naszej kuli ognia.

![ĄKF](https://github.com/EnderMot/Programistyczno-Interpretacyjny-System-Magii/assets/19228846/654db7fa-fd9e-434c-a6ec-9f0e30ab910f)
------------------------------------------------------------------------------------------------------

Drugie zaklęcie to rozświetlenie kształtu istoty. Wyobraźcie sobie kontur człowieka, a teraz wyobraźcie sobie że ten kontur świeci. To właśnie to zaklęcie lecz do dowolnej istoty.
Najpierw używamy runy _Istota_ (B) aby wskazać, że nie chodzi nam o np. krzesło, po czym używamy runy _Kształt_ (O) aby wskazać, że chodzi nam o kształt tej istoty, na sam koniec używamy runy _Światło_ (Z) aby powiedzieć żeby ten kształt się zaświecił.

**UWAGA** Jest to przykład działającego zaklęcia lecz nie w pełni sprawnego, w aktualnej formie zaklęcie rozświetli kształt _jakiejś istoty_ ponieważ nie przekazaliśmy zaklęciu informacji o jaką konkretną istotę nam chodzi. Problem ten rozwiążemy w późniejszej części za pomocą zagnieżdżania zaklęć.

![BOZ](https://github.com/EnderMot/Programistyczno-Interpretacyjny-System-Magii/assets/19228846/63b39e3e-41e0-4574-8679-3b35b499c251)
------------------------------------------------------------------------------------------------------

Zaklęcie Wskazania/Wybrania, jest to najważniejsze zaklęcie w tym systemie magii.
Zaklęcie to służy do wskazania lub wybrania celu z własnego umysłu. Myślisz o celu i bah, jest on obiektem działania magii.

Zaczynamy w nim od użycia runy _Ja_ (A), aby wskazać że zaklęcie dotyczy nas, następnie używamy runy _Umysł_ (P) i na sam koniec używamy runy _Sygnał_ (I), aby wskazać że mamy wziąć konkretny sygnał z naszego umysłu.

![API](https://github.com/EnderMot/Programistyczno-Interpretacyjny-System-Magii/assets/19228846/940400a9-ec64-44e3-8dcc-bf0f6f53c5d6)

Magia ta nie zrobi nic konkretnego sama lecz możemy ją rozszerzyć o kolejne runy lub zagnieździć w innym zaklęciu.
Np. Możemy na sam koniec uzyć runy _Kształt_ (O), aby przekazać magii informację o kształcie, który wybierzemy, a możemy też dodać runę _Światło_ (Z), aby nadać ten wybrany kształt wytworowi światła. W ten sposób możemy stworzyć prosty hologram.

![APIO](https://github.com/EnderMot/Programistyczno-Interpretacyjny-System-Magii/assets/19228846/f2b433c5-d128-4004-b978-8851dbbafec3)
![APIOZ](https://github.com/EnderMot/Programistyczno-Interpretacyjny-System-Magii/assets/19228846/da3f698c-ed59-41eb-a16a-39bd25da16a7)
------------------------------------------------------------------------------------------------------

## Zasady łączenia zaklęć z innymi zaklęciami (Zaawansowane)

Łączenie zaklęć z innymi zaklęciami, czyli tak zwane zagnieżdżanie zaklęć jest bradzo ważną techniką. Pozwala ona na tworzenie bardziej złożonych zaklęć np. oddziałujących na konkretne wybrane cele.

Zagnieżdżanie zaklęć jest wbrew pozorom banalnie proste. W podstawowym tworzeniu zaklęcia układamy runy na kształcie i cyk gotowe. 
W tym przypadku najpierw tworzymy zaklęcie które będziemy zagnieżdżać w innym, po czym traktujemy je jak dodatkową runę.
Np. Jeśli mamy zaklęcie składające się z 3 run i jednego zagnieżdżonego zaklęcia, to aby narysować takie zaklęcie trzeba wybrać kształt dla 4 run (3 runy + zaklęcie zagnieżdżone), po czym wpisać zaklęcie w miejsce jednej z run.
Ważne jest aby zaklęcie zagnieżdżone zachowało swoją oryginalną formę, nie można go uprościć do zapisu run obok siebie, musi być poprawnie skonstruowane zamknięte we własnym okręgu.

------------------------------------------------------------------------------------------------------

**Przykład zaklęcia zagnieżdzonego.**

Wcześniej mówiliśmy o zaklęciu rozświetlenie kształu i o tym że nie jest ono w pełni sprawne.
Teraz znając również zaklęcie wskazania celu oraz sposób zagnieżdżania zaklęć jesteśmy w stanie sprawić aby zaklęcie to było w pełni sprawne.

Zaczynamy od stworzenia zaklęcia wskazania (API) i zagnieżdżenia go w zaklęciu rozświetlenia kształtu (BOZ), w ten sposób zaklęcie rozświetlenia z zaklęcia z 3 run czyli trójkąta, zamienia się w zaklęcie 4 run czyli kwadrat.
Miejsce pierwszej runy (lewy górny róg) zajmuje zaklęcie wskazania, tak abyśmy wskazali i przekazali dalszej magii wybrany przez nas cel. Następnie wpisujemy po kolei runy zaklęcia rozświetlenia, czyli napierw jest _Istota_, która tym razem jest zdefiniowana i wskazana przez wcześniejsze użycie zaklęcia wskazania. Następna jest runa _Kształt_ i na koniec runa _Światło_. Użycia ich nie będę ponownie tłumaczył.

Zaklęcie na sam koniec prezentuje się w ten sposób.

![APIBOZ](https://github.com/EnderMot/Programistyczno-Interpretacyjny-System-Magii/assets/19228846/7bd68e84-9dbb-4269-b5f6-4b427b7b8665)
------------------------------------------------------------------------------------------------------

Następnym przykładem może być zagnieżdżenia wcześniej wspomnianego zaklęcia wskazania kształtu (APIO) w zaklęciu fire ball (ĄKF).
Pozwoli nam ono na stworzenie zaklęcia, w którym nasza kula ognia nie kończenie będzie musiała być kulą, lecz dowolnym wybranym przez nas kształtem, np. strzałą lub kostką.

Zaczniemy tak jak poprzednio od zagnieżdżenia zaklęcia wskazania kształtu w zaklęciu kuli ognia. Tak jak poprzednim razem zaklęcie kuli ognia z zaklęcia z 3 runami zamienia się w zaklęcia z 4 runami (3 runy + zaklęcie wsjazania), czyli znowu kształt zamienia nam się z trójkąta w kwadrat.
Znowu miejsce pierwszej runy (lewy górny róg) zajmuje zaklęcie wskazania kształtu, a drugie miejsce zajmie runa _Skupienie_, taka kombinacja pokazuje nam w jaki kształt będziemy skupiać coś, tym czymś jest opisany przez trzecią runę _Ogień_, więc skupiamy ogień w kształt wskazany przez nas. Na sam koniec dajemy runę _Ruch_ aby nadać naszemu kszatłtowi ognia ruch.

Zaklęcie na sam koniec prezentuje się w ten sposób.

![APIOĄKF](https://github.com/EnderMot/Programistyczno-Interpretacyjny-System-Magii/assets/19228846/2f57af6c-83e9-43e5-bf15-98f78aa0d31a)

------------------------------------------------------------------------------------------------------

### Jeśli doczytasz aż tutaj to na razie wiesz wszystko co trzeba, idź teraz narysować jakieś zaklęcie proste lub nie. Nie zapomnij się potem ze mną podzielić uwagami i gotowymi zaklęciami.
Napisz mi też jakie literówki itp popełniłem w tym tekście XD











